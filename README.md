# Leerdoelen

### Leerdoel 1 – CSS-animaties & micro-animaties
Ik wil mij verder ontwikkelen in het maken van CSS-animaties, met een specifieke focus op het ontwerpen en ontwikkelen van micro-animaties. Hierin wil ik actief oefenen en experimenteren.  
Ik kies dit leerdoel omdat ik hier een sterke interesse in heb en het mij leuk lijkt om me hierin te verdiepen. Daarnaast dragen micro-animaties bij aan duidelijkere interfaces en een betere user experience door middel van heldere feedback en feedforward voor de gebruiker.

### Leerdoel 2 – Tooling, code-architectuur & efficiëntie
Ik wil beter worden in het gebruik van tooling en het opzetten van een nette, overzichtelijke code-architectuur. Concreet wil ik mij verdiepen in het gebruik van Emmet en andere shortcuts om sneller en efficiënter te kunnen coderen.  
Daarnaast wil ik functionele decompositie toepassen in mijn code en mezelf dit vanaf nu aanleren. 
Bovendien wil ik werken met een duidelijke mappenstructuur, consistente syntax, het correct toepassen van camelCase en een vaste naamgeving voor variabelen en functies.  

Ik werk aan dit leerdoel omdat het mij denk ik op de lange termijn tijd gaat besparen. En mijn code professioneler maakt wat zorgt voor beter overzicht. Door deze werkwijze nu al aan te leren, wordt het een vaste gewoonte.

### Leerdoel 3 – Itereren binnen het ontwerpproces
Ik wil mij verbeteren in het itereren binnen het ontwerpproces. Als perfectionist heb ik de neiging om een concept te ver uit te werken voordat ik verderga naar de volgende stap. Ik wil leren om een concept meer als uitgangspunt te zien en dit later bij te schaven op basis van feedback en nieuwe inzichten.  

Ik werk hieraan om mijn time management te verbeteren, omdat ik merk dat ik door perfectionisme niet altijd alles af krijg. Daarnaast wil ik voorkomen dat ik mij te vroeg vastzet in één concept, zodat ik meer ruimte houd om te experimenteren en verschillende iteraties te verkennen.

# CSS to the rescue

## Dagelijkse check-out

### Woensdag 18 feb | checkout met: Docent (soort van)

#### Wat heb ik vandaag gedaan?
- **09:30–10:50** — Kick-off  
- **11:00–12:00** — Overleg met groepje, bronnen doorgenomen, samenvattingen besproken
- **12:00–13:00** — Pauze  
- **13:00–13:10** — Concept uitgewerkt
- **13:10–14:00** — Begonnen aan mijn onderdeel: string met random letters  
**14:00-15:10** — Selectors gemaakt voor de string  
- **15:15–16:00** — Met groepje laatste dingen gefixt en errors/merge conflicts opgelost  
- **16:00–16:15** — Check-out  
- **16:15–16:45** — Merge conflicts verder opgelost  

#### Wat heb ik geleerd?
- :has(), en alle in's en out's van has/hoe je het gebruikt in de praktijk
- Manieren om verschillende dingen uit een lijst te selecteren zonder classes 

#### Wat ga ik morgen doen?
- Puntjes op de i voor onze website
- :has() uitleggen aan de klas
- luisteren naar de uitleg van anderen
- kickoff eindopdracht bijwonen

### Donderdag 19 feb | checkout met: Jelle
- **08:15–08:50** — Styling opzetten voor onze site  
- **09:30–10:00** — Met groepje styling doornemen en mergen met onze main branch + werk van Senna daarbij mergen
-**10:00-12:00** — Luisteren naar uitleg van anderen en mijn eigen uitleg geven
-**12:00-13:00** - Pauze
-**13:00-14:00** - Kickoff eindopdracht
-**14:00-15:30** - Sanne's wiskunde opdracht maken en inlezen voor de rubikskubus opdracht
-**15:30-16:00** - Check-out
-**16:00-17:00** - Weekly nerd van Peter-Paul Koch 

#### Wat heb ik geleerd?
- nieuwe css concepten: Containers, Makeup, Scrollen, Anchors, Carrousel
- perspective, custom properties, transform-style: preserve-3d;
- Heel veel over browsers 

#### Wat ga ik morgen doen?
- Alle repo's opzetten en linken
- Notities verzamelen en in obsidian verzamelen
- html opzetten voor meesterschap
- weekly checkout

## Weekly check-out | week 1 
Ik ben nog niet heel erg ver met de eindopdracht van dit vak omdat we nog niet heel veel tijd hebben gehad. Ik wil de rubikskubus opdracht gaan doen. Dit gaat een grote uitdaging worden maar hier ligt mijn intresse wel echt dus is denk ik voor mij een goede keuze. Ook vind ik het een hele interessante uitdaging.

### Leerdoel 1 – CSS-animaties & micro-animaties
Hier heb ik nog niet veel mee gedaan helaas. Ik heb geprobeerd dit een beetje toe te passen in de website die we hadden gemaakt om :has() uit te leggen. Maar we hadden nihet veel tijd en hier lag de prioriteit ook niet.

### Leerdoel 2 – Tooling, code-architectuur & efficiëntie
Ik probeer elke week sowieso een paar nieuwe shortcuts aan te leren, en dit wil ik opkrikken naar minimaal 1 per dag. Ik heb er nu al enkele geleerd.

Verder ben ik qua naamgeving en code architectuur niet super erg bezig geweest. Hier had ik misschien iets meer nadruk op moeten leggen tijdens de groepsopdracht maar door de stess lukte dit niet helemaal. Ik heb er wel een beetje naar gekeken en over overlegd met mijn groepje.

### Leerdoel 3 – Itereren binnen het ontwerpproces
Dit was niet heel erg van toepassing deze week nog. Maar we hebben er wel voor gekozen weer om nog niet te kijken naar de vormgeving en eerst naar de principes dus ik heb daardoor wel weer geoefend met het loslaten van alles er perfect uit te willen laten zien.

### Wat wil ik volgende week doen
Volgende week wil ik aan de volgende dingen gaan werken

#### Leerdoelen
- Meer shortcuts aanleren
- Een robuuste basis opzetten vanaf het begin bij de opdracht

#### Start maken aan de opdracht
- Ik wil volgende week de rubiks basis opzetten en hopelijk dus de vorm van de rubikskubus gemaakt hebben.